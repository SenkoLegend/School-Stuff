<!DOCTYPE html>
<html lang="pl" dir="ltr">
  <head>
    <meta charset="utf-8">
    <title>Historia Kielc</title>
    <link rel="stylesheet" href="../style/styl01.css">
  </head>
  <body>
    <div class="head">
      <h1>Historia Kielc</h1>
    </div>
    <div class="about">
      <p>Legenda wiąże powstanie Kielc z Mieszkiem, synem Bolesława Szczodrego. Przed ponad 900 laty w miejscu, gdzie dziś leży stolica województwa świętokrzyskiego, były nieprzebyte, pełne zwierzyny lasy, które przyciągały myśliwych. Polował tu także Mieszko. Kiedy w pogoni za zwierzyną zgubił swoich kompanów, wyjechał na nieznaną polanę i strudzony zasnął w trawie. Przyśniło mu się, że został napadnięty przez zbójców, a ci usiłują wlać mu do ust truciznę. Gdy zaczął już tracić siły, nagle objawił mu się św. Wojciech, uniósł pastorał i na ziemi nakreślił kręty szlak, który przemienił się w strumień wody. Mieszko obudził się, nieopodal ujrzał źródło. Woda w nim była smaczna, przejrzysta, taka jak we śnie. Poczuł przypływ nowych sił i szybko odnalazł swój orszak. Odjeżdżając z polany Mieszko zauważył ogromne, białe kły nieznanego zwierzęcia, być może dzika. Zapowiedział, że wybuduje tu gród z kościołem. Niedługo potem zbudowano w sercu puszczy osadę. Na polanie postawiono
      kościół pw. św. Wojciecha, a strumień, z którego woda przywróciła księciu siły, mianowano Silnicą. Osadę nazwano zaś Kiełce – na pamiątkę znalezionych tajemniczych kłów. Nazwa z biegiem czasu przekształciła się w Kielce. Najbardziej prawdopodobna etymologiczna teoria wywodzi nazwę miasta od staropolskiego rzeczownika kielce (liczba mnoga od kielec) oznaczającego "kiełki roślinne" i odnosi się do bagnistego terenu na którym rosła ("kiełkowała") niskopienna wierzbina.</p>
      <h3>Kalendarium</h3>
      <ul>
        <li>1171 r. – powstanie kolegiaty pod wezwaniem Najświętszej Marii Panny</li>
        <li>1364 r. – nadanie Kielcom prawa magdeburskiego</li>
        <li>1496 r. – kardynał Fryderyk Jagiellończyk nadał Kielcom herb</li>
        <li>1655 r. – zniszczenie miasta podczas potopu szwedzkiego</li>
        <li>1661 r. – pobyt w Kielcach króla Jana Kazimierza i jego dworu</li>
        <li>1662 r. – okupacja miasta przez zbuntowane oddziały (ok. 12 tysięcy żołnierzy) Związku Święconego</li>
        <li>27 lipca 1789 r. – przejście miasta na własność Rzeczypospolitej</li>
        <li>24 maja 1800 r. – groźny pożar strawił niemal wszystkie domy mieszkalne w centrum, spalił się także ratusz</li>
        <li>1809 r. – włączenie miasta do Księstwa Warszawskiego</li>
        <li>1815 r. – przejęcie Kielc przez Rosję</li>
        <li>1816 r. – powstanie w Kielcach, z inicjatywy ks.Stanisława Staszica, pierwszej polskiej publicznej wyższej uczelni technicznej[7] – Szkoły Akademiczno-Górniczej</li>
        <li>1818 r. – przeniesienie do Kielc stolicy województwa krakowskiego</li>
        <li>1844 r. – wykrycie spisku i aresztowanie ks. Piotra Ściegiennego przygotowującego powstanie przeciwko administracji rosyjskiej</li>
        <li>1870 r. – powstanie „Gazety Kieleckiej”</li>
        <li>1885 r. – budowa linii kolejowej, przebiegającej przez Kielce z Dęblina do Dąbrowy Górniczej</li>
        <li>3 lutego 1905 r. – strajk szkolny uczniów gimnazjum męskiego i uczennic gimnazjum żeńskiego</li>
        <li>2 września 1906 r. – w parku miejskim odsłonięto pomnik Stanisława Staszica, powstały z inicjatywy prezydenta Kielc Władysława Garbińskiego</li>
        <li>13 października 1906 r. – ukazał się pierwszy numer tygodnika postępowo-demokratycznego „Echa Kieleckie”, redagowanego przez Leona Rygiera i jego żonę Zofię Nałkowską</li>
        <li>8 sierpnia 1914 r. – poseł kielecki do Dumy Państwowej Wiktor Jaroński wygłosił w imieniu Koła Polskiego deklarację o solidarności narodu polskiego z Rosją w jej walce z państwami centralnymi</li>
        <li>12 sierpnia 1914 r. – I batalion (w składzie: Pierwsza Kompania Kadrowa, druga i trzecia kompania) wkracza do Kielc.</li>
        <li>30 sierpnia 1914 r. – Kapelan 1 Pułku Legionów Polskich Kosma Lenczowski, przed katedrą odprawiła mszę polową, w której nie mogli uczestniczyć kieleccy księża diecezjalni powołujący się na zakaz biskupa Augusta Łosińskiego.</li>
        <li>5 września 1914 r. – zaprzysiężenie w Kielcach I Pułku Legionów Polskich pod dowództwem Józefa Piłsudskiego</li>
        <li>2 sierpnia 1919 r. – utworzenie województwa kieleckiego</li>
        <li>4 i 5 września 1939 r. – bombardowanie miasta przez lotnictwo niemieckie, początek okupacji hitlerowskiej</li>
        <li>20-24 sierpnia 1942 r. – Zagłada Żydów kieleckich; trzy masowe transporty do obozu zagłady w Treblince</li>
        <li>24 lutego 1943 r. – sekcja oddziału Gwardii Ludowej im. Ziemi Kieleckiej pod dowództwem Jerzego Piwowarka ps. „Jurek” obrzuca granatami kawiarnię niemiecką przy ul. Sienkiewicza. Ginie pięciu hitlerowców.</li>
        <li>15 stycznia 1945 r. – zdobycie miasta przez oddziały 3 armii gwardyjskiej, 13 armii, 4 armii pancernej i 25 samodzielnego korpusu pancernego I Frontu Ukraińskiego.</li>
        <li>5 sierpnia 1945 r. – rozbicie więzienia na ul. Zamkowej i uwolnienie kilkuset więźniów, przez zgrupowanie oddziałów poakowskich pod dow. kpt. „Szarego”.</li>
        <li>4 lipca 1946 r. – pogrom Żydów zwany pogromem kieleckim</li>
        <li>1974 r. – założenie Politechniki Świętokrzyskiej</li>
        <li>1 stycznia 1999 r. – Kielce zostały stolicą województwa świętokrzyskiego</li>
        <li>12 czerwca 2016 r. – Pierwsze referendum w sprawie odwołania prezydenta miasta Kielce Wojciecha Lubawskiego.</li>
      </ul>
    </div>
    <div class="bot">
      <a href="../index.html"><p>🡐🡐  Wróć</p></a>
    </div>
  </body>
</html>
